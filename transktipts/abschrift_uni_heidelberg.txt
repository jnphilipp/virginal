Das ich uch
sage, das
ist war: es
wuhs ein
heiden xij
jor zu schad
en manigem
manne, Do
der zu sinen
tagen kam,
der lant er vil an sich gewan,
des reit er ie von danne
Gein einem gebirge in einen dan
erwerben pris vnd ere,
mit jme rittent ahtzig man,
der was minre, noch mere,
su worent alle kune tegen,
vnd hettent lihten harnesch an,
vnd do by strites sich erwegen.

Er reit gein Dirol al zu hant,
er stiffete rop, mort vnd brant
in der küniginne lande,
Er het ir al ir frint benumen.
die mere was vor den Berner komen
vnd och vor Hildebrande.
Her Hildebrant mit züchten sprach:
"hat in die künigin liden,
wir müssent dulden vngemach
dar vmb in herten striten
vil snellecliche an dirre stunt,
min here vnd ich müssent dar,
so wirt vns offenture kunt."

Der heiden was vnmossen starck;
besser vil, wan tusent marck,
so was sin harnesch reine,
Sin ros das was vnmossen gut,
es lieff, reht als ein schibe tut,
vber stoch vnd vber steine,
So er in die wilde reit,
ein harnesch das er streit,
er wolte och sin der beste.
des bracht er manigen man jn not:
wer ime do wolte widerston,
den slug er endeklichen tot.

Der heiden der was hoch gemut:
erhet einswert vnmossen gut,
der knopf vnd das geheltze
Von also clorem golde was,
glissent ime die veltze;
Sin helm von clarem golde schein,
so er reit in die wilde,
dar an lag manig edel stein
verwirket in die bilde;
do zu fürt we einen schilt,
daran von rotem golde was
gestrichen manig edel wilt.

Sin brinnige also herte was
von clarem stahel, als ich las,
su eime keiser zeme
Zu tragen wol in sinre not,
er were verdecket vür den dot,
vnd obe es also keme
Obe er in strite müsse sin;
die ringe worent veste,
reht als su werent rot güldin,
gabent su ir gleste:
wanne der heidenische man
sinen harnesch an geleite,
von ime erluchtet was der tan.

Was er also zu strite reit,
so wol ime stunt sin woffen cleit
in ritterlichem prise.
Er fürt ein sper wis vnd reine,
das was luter von helfen beine,
das jne in vil süsser wise
Ein nachte gal so lute fang,
wan in dem walde süsse erklang
vnd in der steines wende
ir stime, die gap sussen don,
wan su mit grossen listen was
in das sper verwircket schon.

Also die fouwen frogeten her Diethriche vmb offenture.

JNnen des der Berner sas
by schonen frowen, do er as,
er wart gefroget sere
Von zarten frowen an der stunt,
su sprochent: "here, dunt vns kunt,
wissent ir icht fromder mere?
Ist uch icht fromder oventure beschehen,
die wollent wir horen gerne,
der worheit süllent ir vns veriehen."
der edel vot von Berne
vs der mossem sere erschrack,
er wuste vmbe offentüre nicht,
wie nohe sime hertzen lag.

Der Berner wart gar schame rot,
er leit an sime hertzen not,
das jme keine ofenture
By sinen ziten was bekant,
er gedocht' an meister Hiltebrant:
"der sol mir geben sture."
Vrlop er zu den frowen nam,
er in nicht gefragen kunde,
zu Hiltebrante er do kam,
dem er sere clagen begunde:
"die frowen hant gefraget sere
mich noch dingen, der ich nicht weis;
das lit mir an dem hertzen swere."

Der alte meister Hiltebrant
nam den jungen by der hant
vnd vort' in an ein ende,
Er sprch: " vil lieber here min,
wie lange wellent hie heime sin?
ich sterbe, oder ich erwende
Vil grüweliche grosse clage,
die ist in vwerme lande.
vernemt, was ich üch sage,
wir hant sin ie mer schande,
das man sus wustet vnser lant:
wol uff, lont vns riten dar!
so wirt vns offenture erkant."

Do sprach der junge Diethterrich:
"her Hiltebrant, min vatter mich
Üch hies also ziehen,
Blitze das ich wirde ein kreftig man.
an griffentz ritterlichen an!
ich enwil kein stürmen fliehen,
Wir wöllent zu der kunigin
vnd mit den heiden striden;
das süllent wir wol sicher sin,
wir müssent durch su liden
arbeit, die got vns do in hant:
wol vff, vnd lon vns zu in dar!
wir sullent srigen ir das lant."

Her Hiltebrant do nicht enlye,
mit sinem hren er do zie
in einen palast riche,
Den er vil schone gezieret vant.
do sprach der alte Hiltebrant
zu hern Dietheriche:
"Wem entpfelhent ir uwer lant,
die stat vnd och die veste?"
er spach: "getruwer Hiltebrant,
din rat was ie der beste,
rot, wie dich selbe duncke gut."
do sprach der alte Hiltebrant:
"here, so habent hohren mut."

Do schuff der alte Hiltebrant,
das vil schiere wart befant
ein bürger eren riche,
Der was geboren von Meigelon
vnd was von art ein edel man,
das wissent sicherliche.
Er kam do er su beide vant,
do sprach der eren ein kerne:
"vch su enpfolhen an üwer hant
die gute stat zu Berne,
das zu die bürg' vnd och das lant;
das ir in mit truwe wesent by."
"here, des sy myn truweüwer pfant."

Her Hiltebrant bereite sich
vnd och sin herre her Dietherich
in stahel ringe veste,
So liechte woffen cleider an
lichtent dise zwene man,
gegen der sunnen gleste
Gap ir harnesch liechten schin.
er sprach zum Bernere:
"hertze lieber here min,
lont uch nicht wesen leit vnd swere,
üch got n ü aventure in hant
vil snelleclich an dirre vart."
von dannan schiedent su zu hant.

(Ein Bild mit der Überschrift:)
Also her Dietherich vnd her Hiltebrant von
Berne schiedent vnd den burgern die stat
beuolhent.

Es reit vs Berne, also man es seit,
durch sines libes tegenheit
her Dietherich von Berne,
Mit jme sin meister Hiltebrant,
der sich noch nie von ime gewant,
das mogent ir horen gerne,
Er pflag sin schon zu aller zit,
er künde ime wol geraten,
dürch in so voht er manigen strit,
als ie die besten doten,
an sime in so slug er manigen dot
vnd vil das landes heren twang.

Eins morgens fru das geschach
das man su vs Berne riten sach,
do sprach ein burgere:
"Sagent an, here, wo wellent ir hin?
oder war stat uch der sin?
bescheident mich der mere.
Ir sint verwoffent vir den dot
mit stahel vnd och mit isen,
wellent ir in keinere stahte not?
des sullent ir einig an genomen,
so soffe uch got gelingen wol
vnd schir gefunt her wider kommen!

Oder tut uch minerre helffe icht not,
mit uch so var ich in den tot,
vil edeker Bernere,
Icb han noch eine prunnige starck,
die kost vierdehalp hündert marck,
die ringe die sint swere;
Do by so lit ein helm vil gut.
min swert das git mir hohen mut,
das ist lüter und reine.
ir surent mit uch vff den plon
ahtzen hundert ritter gut,
die mussent min do schaden han."

Aber spach der burger unverzagt:
"mir ist vil von uch gesaget
vnd von meister Hiltebrande,
Wie das ir ie die besten sit,
ir stahent disse wunden wit,
vil gar on alle schande:
By den so were ich rechte wol.
vil edeler Bernerem
und ist es, das ich bliben sol,
das ist mins hertzen swere,
und sol ich dise reise lon:
nein, drut herre min, her Dietherich,
ir furent mich mit uch uff den plon."

Des antwurt' jme her Hiltebrant,
er sprach: "wir wollent beide sant
durch ofentüre riten.
Min here ist lange hie gelegen
und hat gemaches vil gepflegen,
er musz mit wirmen striten;
Es zimt nit landes heren wol
die clage in irme lande,
wen er by frowen sitzen sol,
er hat sin jemer ein schande,
das er in des nicht kan verjehen,
das ime by allen sinen tagen
je kein oventure sy feschehen."

Nv noment vrlop vnd riten,
die rechte stroffe su vermiten
vnd ilten gein dem walde
Vnd gegen eim gebürge hoch,
das sich vff gein den luften zoch,
dar trabtem su vil balde.
Her Hiltebrant hat' e vernomen
ein wildes walt gevelle,
dar wolt' er vnd sin herre komen.
wer es nu hören welle,
dem seit die oventuew das,
das der walt gewirme vol was
vnd vil de heren dar inne was.
